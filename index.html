<!DOCTYPE html>
            <html>
                <head>
               		<link rel="shortcut icon" href="images/favicon.ico" type="favicon/ico">
                	<link rel="stylesheet" type="text/css" href="style.css">
                    <meta charset="utf-8">
                    <title>Concreet & Langdradig</title>
                    <meta name="description" content="Het Laatste Nieuws lijft Jan Mulder in voor een recordbedrag als columnist: hij zou 750.000 euro krijgen voor drie jaar columns schrijven. Waarom doet hij het zo goed bij onze zuiderburen?" />
                    <meta property="og:title" content="Waarom Vlamingen toch zo van Nederlanders houden" />
                    <meta property="og:image" content="https://kabk.github.io/go-theses-17-ninthe-kiemeneij-concreet-en-langdradig/images/vaas_perry.jpg" />
                    <meta property="dc:creator" content="The name of the author of page" />
                    <meta property="twitter:site" content="@nrc">
                </head>

                <body>
                	

                	<h1>CONCREET & LANGDRADIG</h1>

                		<div id="menu">
                			<ol>
                				<li><a href="www.google.nl">Emotionele Concepten, <br> Afstandelijke Methoden</a></li>
                				<li><a href="www.google.nl">Van Handmens naar Hoofdmens</a></li>
                				<li><a href="www.google.nl">De Standaardisering van het Denkproces</a></li>
                				<li><a href="www.google.nl">De Grafisch Ontwerper als verhaalverteller</a></li>
                			
                			</ol>
                		</div>
                	
                		<div class="wrapper">

                			<div id="julia"><img src="images/juliadault1.png"></div>
                			<div id="kevin"><img src="images/kevin.png"></div>
                			

               				<div id="tekst">

                				<p>

									<h2>1. Emotionele concepten, afstandelijke methoden. </h2>
								
								

								<p>

Als ik kijk naar de beeldende kunst, dan merk ik dat de werken waar een persoonlijke touch in liggen mij meer raken dan grafisch werk dat vaak erg rigide wordt uitgewerkt. Grafisch ontwerpers zijn nakomelingen van het raster. Alles moet precies goed zijn. Alles moet precies kloppen. Geen millimeter ernaast, anders is het niet okee. Kijk naar Sandberg, die helemaal niet vormgaf met een raster. Hij gaf gewoon zijn schetsen af bij de printer en zei: ik wil dit en dat in deze grootte. Hij vond dat het speelse karakter erbij hoorde, en de fouten die gemaakt werden, waren onderdeel van het werk. (Linda van Deursen, tijdens een lezing op de Koninklijke Academie van Beeldende Kunsten, 6 december 2016) Maar wij, in de traditie van Wim Crouwel, kunnen niet langer zonder grid. Zonder houvast. Zonder onze geliefde strakke lijnen, weten wij niet wat wij aanmoeten met onze compositie. Wij worden getraind om concept ontwikkelaars te zijn, maatschappelijke denkers, in staat om onze informatie zo overzichtelijk mogelijk te ordenen. Maar werken vanuit je lichaam beïnvloedt ook het denken. En denken vanuit het maken beïnvloedt het concept. Dit is een beweging tegen het over-conceptualiseren van alles. Dit is een beweging tegen de prioriteit van het denken. We worden allemaal denkers die niks kunnen maken. Hoe kan dit anders?

“Design is a slut”, zei Maarten Cornel ooit. Maarten doelde op de functie die design soms vervult, de functie van ‘mooimaker’, van ‘verpakker’. Grafisch Ontwerp is lang niet altijd dat. Maar toch kan ik mij goed vinden in deze uitspraak. Waar komt dat gevoel vandaan? Het kijken naar een scherm, een folder, een kaartspel, een vlag, roept veelal geen emoties bij me op. Natuurlijk, ik kan met een redelijk oog beoordelen of het idee en de visualisering daarvan goed in elkaar zit of niet, maar het concept en (vaak enorme) onderzoek, zie ik simpelweg niet terugkomen in een set van objecten of projecties, waar ik geen persoonlijke touch -of liever gezegd, emotie- in terugzie. Het beweegt me niet zoals een expressief schilderij dat kan, waarvan de klodders verf die op het canvas gesmeten zijn, een gevoel van frustratie of een andere emotie insinueren. Waarom is dit zo? Is er sprake van een ontbreken van gelaagdheid, van een fysiek verhaal dat ik kan terugzien op het statische papier of het koude scherm? Waarom voelen sommige grafische werken toch zo plat en andere niet? Komt het soms door de letterlijke platheid van het materiaal zoals het papier of het scherm? Ik ben me ervan bewust dat sommige termen een specifiekere uitleg vereisen. ‘Plat’, bijvoorbeeld. Dat is een subjectief en zeer rekbaar begrip, want wanneer voelt iets voor mij nu plat en wanneer voelt iets voor mij gelaagd? Gaat dat over wat het oog ziet, of wat de ziel ervaart? In het betoog dat volgt gebruik ik ‘plat’ op twee manieren: 1. letterlijk plat; het is 2D, of 2. zijnde in gebrek aan diepgang. Hetzelfde geldt voor het woord ‘gelaagd’ of ‘gelaagdheid’. Ik heb het dan over ofwel: 1. het letterlijk vertonen van fysieke lagen, of 2. het hebben van diepgang. Maar terug naar mijn probleem: het lijkt er voor mij op neer te komen dat ik een grote afstand ervaar tussen concept en vorm. Er is dus sprake van vervreemding. Bij alle prachtige concepten en ideeën gaan er zulke immense denkprocessen aan vooraf en ik vind de werkwijzen die wij als conceptuele artiesten, maar specifieker; als grafisch ontwerpers bijna automatisch kiezen zoals het werken met letters en afbeeldingen op papier of scherm, niet altijd toereikend genoeg. Wat mij dwarszit, is de tweeledigheid die ik ervaar tussen concept en vorm. Mijns inziens is dat een kwestie van de keuze van het medium. In deze scriptie omarm ik daarom de stelling dat het noodzakelijk is om meer aandacht te schenken aan handwerk en dat het nodig is onze kennis van materiaal- en ons materiaalgebruik uit te breiden. Niet alleen om esthetische of emotionele redenen, maar ook om inhoudelijke redenen. Ik wil af van de primaire nadruk die er op ‘conceptueel’ denken wordt gelegd in tegenstelling tot denken met het lichaam en de handen, oftewel ‘ambachtelijk’ denken. Ik hoor weliswaar de paradox hierin ook, maar laat me benadrukken dat het conceptuele denken en het ambachtelijk denken zeer zeker geen dichotomie hoeft te zijn. Ik ben juíst van mening dat de twee elkaar kunnen versterken en ervaar het ontbreken van het tactiele vakmanschap daarom als een gemis; maar polariseren wil ik deze twee werelden zeker niet! Zou het namelijk zo kunnen zijn dat een groter ambachtelijke engagement ook zou kunnen zorgen voor een betere conceptontwikkeling en -uitwerking? Het is dat ik het me -in dit stadium van mijn leven- nog kan veroorloven idealistisch en kritisch te zijn. Dus is het onderzoeken waar dit gevoel bij mij vandaan komt, essentieel om erachter te komen wat voor ontwerper ik niet wil zijn, en wat voor ontwerper ik absoluut wél wil zijn. Ik maak in deze scriptie overigens veelvuldig gebruik van de term ‘tactiliteit’. Tactiliteit duidt aan hoe een materiaal aanvoelt en hoe de gewaarwording van degene is die het materiaal aanraakt. De hoofdkenmerken van tactiliteit, in het verlengde van de term ‘textuur’ -textuur geeft eigenlijk alleen de oppervlaktestructuur aan - zijn: de waarneming van het materiaal door het tastzintuig; de ervaring, gewaarwording, belevenis van degene die het materiaal aanraakt, sommigen spreken zelfs van de emotie die daarbij optreedt. Maar zit ik dan gewoon niet bij de foute afdeling? Grafisch is toch grafisch. ‘Op de vormgeving van drukwerk enz. betrekking hebbend’, zo luidt de definitie van grafisch ontwerpen op de website van de Van Dale. Nu vind ik de toevoeging van het woordje ‘enzovoort’ spannend. Wat houdt het woordje ‘enzovoort’ in? Drukwerk, animatie, coding, HTML, interactive design, 3D ontwerp, digitaal, video, textiel, installaties, performance art, dit allemaal zijn disciplines die wij kunnen beoefenen op de academie. Als men een concept zo volledig mogelijk wilt ontwikkelen, zijn al deze opties toegankelijk. En toch blijft het vaak bij de ‘plattere’ mediums zoals drukwerk, of scherm. Het grafisch ontwerpen, ver voordat men zelfs sprak over de term ‘grafisch ontwerpen’, is ooit begonnen als communicatiemiddel. In het Latijn betekent designare:  aantonen, presenteren. Het heeft vanaf het begin “niet alleen afgehangen van werkbare tools en productieprocessen, maar ook van visuele principes en het ontwerp van symbolische vormen (tekens en beelden) die herkend kunnen worden volgens de aannames en geloofsovertuigingen van een gemeenschap.” (footnote bron) Grafisch ontwerp is een afspraak. Afspraken die zich uiten aan de hand van symbolen. Tegenwoordig gaat het zoveel verder dan dat. De bovengenoemde disciplines overstijgen deze traditionele definities. Jennette Snape, oprichter van creatief bureau Dolly Rogers, zei me onlangs dat ontwerpers niet alleen gewild zijn in het professionele veld vanwege het letterlijke ontwerpen, maar vooral omdat wij getraind worden om op een bepaalde manier te dénken. Wij, als ontwerpers, als visuele denkers, leggen connecties die anderen niet maken. Het maken van een goed ontwerp, heeft voor 60% te maken met de originaliteit van het idee en voor 40% met de uitwerking. We kunnen dus zeggen dat grafisch ontwerpen meer een manier van denken inhoudt, dan dat het een vastgestelde werkwijze betreft. Maar wat is het dan, dat grafisch ontwerpen anders maakt dan bijvoorbeeld Fine Arts? De vraag wat het grafisch ontwerpen onderscheidt van autonome beeldende kunst is geen nieuwe. Ik denk dat het verschil ligt in het feit dat wij als ontwerpers niet als eerste prioriteit hebben een werk te maken puur en alleen voor onszelf. Wij maken in eerste instantie werk dat moet communiceren met iemand anders. Ontwerpen is geen persoonlijke zelf-expressie dat compleet voorbij kan gaan aan zijn functie te communiceren, iets dat in Fine Arts wel toegestaan en vaak zelfs gewild is. Bij het grafisch ontwerpen draait het om een idee toegankelijk en begrijpelijk te maken voor een groot publiek. Het draait om het communiceren van een idee, dat zich uitdrukt in de meest logische visuele manier. De enige visuele oplossing. Dit kan ik niet genoeg benadrukken, want hier ligt het cruciale verschil tussen autonome kunst. In de autonome beeldende kunst maakt een artiest zijn eigen persoonlijke emoties en gedachten tot een werk, dat in sommige gevallen niet meer hoeft te doen dan de persoonlijke gedachten van de maker weer te geven. Dit is iets totaal anders dan wat wij als ontwerpers gedaan moeten zien te krijgen. Bij Fine Arts is er meer ruimte voor emotie, imperfectie, handwerk. Ontwerpers denken vanuit logica, informatie ordenen, een raster. In deze thesis wil ik aantonen dat het denken met de handen, het denken met het hoofd kan verrijken. Hier is niet genoeg ruimte voor bij ons op de academie, of, laat met dit anders verwoorden; dit wordt niet genoeg benadrukt. 
	Ik zal verschillende ontwerpers en experts raadplegen. Iwan Pol bijvoorbeeld, die zijn studie genoot aan de Design Academy in Eindhoven en sindsdien zich is gaan specialiseren in kleur en materiaal gebruik. Ik leerde hem kennen via zijn experimenten genaamd ‘Happy Concrete’ (http://www.iwanpol.com/happy-concrete.html). In deze tentoonstelling onderzoekt hij de veelzijdigheid van beton. Ook zal ik in gesprek gaan met Esmeralde Gerdes, docente Kunst en Cultuur aan het Hout- en Meubilerings College in Amsterdam. Kevin Bray, docent Image aan de KABK, is een uitgesproken 3D-artiest en met hem zal ik in gesprek gaan over of de rol van ruw materiaal afneemt of juist toeneemt in waarde als er de mogelijkheid bestaat het zo goed als exact na te bootsen in een digitale setting. Mijn onderzoek zal ik voor de rest inkaderen aan de hand van onder andere Merleau-Ponty’s ‘Essays’, Druckers’ en McVarish’ ‘Graphic Design History, A Critical Guide’, John Bergers’ ‘Ways of Seeing’, ‘But is it Art’ van Cynthia Freeland en ‘The Work of Art in the Age of Mechanical Reproduction’ van Walter Benjamin. (Dit is nog mijn oude idee, maar misschien komen deze bronnen alsnog van pas, daarom laat ik ze nog maar even staan.)


VAN HANDMENS NAAR HOOFDMENS

	In ‘De handgezaagde ziel’ zegt Cornel Sierens “De creatieve sector is zeer gebaat bij het opleven van de vakcolleges, want ‘we kunnen wel van alles bedenken, maar niemand kan het meer maken’. p.8 Vroeger werkten we toch allemaal met onze handen, wat is er gebeurd? Om volledig te kunnen begrijpen hoe de Westerse mens zich is gaan aanpassen van ambachtsmens (handmens), naar informatiemens (denkmens), is het niet onbelangrijk stil te staan bij de sociaal-economische ontwikkelingen die zich pakweg de afgelopen 150 jaar hebben afgespeeld. Sinds het noodzakelijk breken met oude economische systemen als het feodale systeem, nam de werkspecialisatie toe. Het weven, het smeden, het timmeren, het schilderen, al deze eeuwenoude ambachten, verloren beoefenaars tijdens de Industriële Revolutie, toen het concept van fabrieken geïntroduceerd werd en de ambachtslieden hun productiemiddelen kwijtraakten aan de opkomende kapitalisten; de bourgeoisie. Het idee hierachter was alles behalve dichterlijk. Om mensen zo efficiënt mogelijk aan het werk te zetten, ontdoe je ze van hun middelen en kennis. Verdeel het productieproces tot op het punt dat de één alleen nog maar een deksel op een potje draait. Op deze manier werd het mogelijk om surplus te creëren. Hoe meer surplus, hoe meer winst. Zo werd het ook mogelijk de arbeiders vervangbaar te maken, een erg vruchtbaar goed voor het dan nog jonge kapitalisme en onder andere hierdoor heeft het kapitalisme zich tot zijn huidige vorm kunnen ontwikkelen. Met deze sociaal-economische ontwikkeling, is ons kunnen extreem gespecialiseerd en geminimaliseerd. Nu gaat het nog verder dan dat. Vroeger ontleende iemand zijn identiteit aan zijn vak, zijn trots en zelfs zijn familienaam aan zijn ambacht. Met deze hyperspecialisatie voelt de maker zich nu totaal vervreemd van datgene dat hij maakt. De maker en het gemaakte als twee totaal los van elkaar staande fenomenen. Hier in het Westen, in de Eerste Wereld, leven wij nu in een kennis-maatschappij, waarbij kennis en informatie het heiligste goed is. Er ligt een enorme druk op scholieren en studenten om naar school te blijven gaan, om te gaan studeren, zodat ze later kunnen werken. Blijkbaar is de status van vakman niet zo glamoureus als dat het een aantal honderd jaar geleden was. 
	In de kunst zien we ook een verschuiving van de handen, naar het hoofd. “Met Duchamps introductie van de readymade in 1913, verschoof de nadruk in de avant-gardistische artistieke praktijk van de techniek en het maakproces naar de transformerende kracht van de visie van de kunstenaar. Zo kon de conceptuele kunst tot bloei komen en de beweging ontstaan die Lucy Lippard treffend omschreef als ‘de dematerialisatie van het kunstobject’. Deze vond zijn voorlopige climax in Lawrence Weiners Declaration of Intent in 1968, waarin hij verkondigde dat een kunstwerk ‘niet gebouwd hoeft te worden’. Voor Weiner staat denken gelijk aan maken. Toch maken kunstenaars ook nu nog fysieke kunstwerken en werken ze met tastbare materialen. Hoe moeten we omgaan met materialiteit in een wereld die steeds verder dematerialiseert? Hoe kunnen doordachte vormen van dit volhardende maken verenigd worden met onze vermeende post-industriële samenleving?” (gevonden op  http://www.wdw.nl/nl/our_program/exhibitions/making_is_thinking) 
	Men kan beargumenteren dat met de groei van de conceptuele kunst, het artistieke ambacht zijn laatste adem uitblies. Duchamp riep met zijn acties zeer gegronde vragen op, die de oorsprong en de functie van kunst en de kunstfilosofie in twijfel trok, of in ieder geval uitdaagde. Desalniettemin zijn de Westerse kunstacademies en instituties ernstig doordrenkt met deze manier van kunst beschouwen. Niet langer ligt de nadruk op het vakmanschap, maar op het concept en de achterliggende (denk)processen, niet direct zichtbaar voor de toeschouwer, tenzij deze zelf over grote kennis van de kunstenaar en-/of kunstfilosofie beschikt. Als je de nadruk op achterliggende denkproces wilt uitvergroten, kunnen we Sol Lewitt als voorbeeld aandragen. Deze Amerikaanse conceptuele kunstenaar uit de jaren zestig van de twintigste eeuw, hanteerde een methode waarbij hij het werk niet zelf behoefde te maken. Hij verzon de parameters van zijn werk, maar “according to the principle of his work, LeWitt's wall drawings are usually executed by people other than the artist himself. Even after his death, people are still making these drawings. He would therefore eventually use teams of assistants to create such works.” Lewitt observeerde in 1971 dat "each person draws a line differently and each person understands words differently". Between 1968 and his death in 2007, LeWitt created more than 1,270 wall drawings. The wall drawings, executed on-site, generally exist for the duration of an exhibition; they are then destroyed, giving the work in its physical form an ephemeral quality. They can be installed, removed, and then reinstalled in another location, as many times as required for exhibition purposes. When transferred to another location, the number of walls can change only by ensuring that the proportions of the original diagram are retained.” Nu is het noodzakelijk te zeggen dat er hier ook sprake is van een vorm van ambachtelijkheid. Het schrijven van algoritmes, het werken met een computer, het denkproces kan men ook als ambachtsschap classificeren. DIT IS NOG VAN WIKIPEDIA, IK GA UIT DE BIEB EEN BOEK HALEN. Je ziet, de conceptuele kunst bereikte een punt waarbij de kunstenaar het fysieke werk niet hoefde te maken. Verzin het. 
	Natuurlijk, zoals met alle stromingen komt er op een gegeven moment een punt dat een tegenbeweging zijn stem laat horen: “Kunstenaars zien weer helemaal de kracht van het elementaire maakwerk en hun wapenkast met technieken is voller dan ooit. Anders dan zo vaak voorspeld heeft de uitbreiding van hun arsenaal met nieuwe middelen als camera en computer niet geleid tot de langzame dood van oude media als verf en doek, maar die juist verbluffend gerevitaliseerd. Op de bovenste plank liggen nu zelfs weer huisvlijttechnieken als borduren en pottenbakken. Een kwart eeuw terug zou nog elke ingewijde hebben geglimlacht bij het idee dat een bordurende schilder zou worden genomineerd voor de Turner Prize (Michael Raedecker in 2000), of een maker van keramische vazen die prijs zelfs zou winnen (Grayson Perry in 2003). (….) Die terugkerende interesse voor oude technieken staat niet op zichzelf, het gaat samen met de omarming van nieuwe middelen als de 3D-printer, waardoor het mogelijk is geworden om vrijwel alles zelf te maken. De digitale revolutie ontstijgt het virtuele stadium en stelt ons iedere dag beter in staat om ook weer fysiek grip te krijgen op de dingen.” [De handgezaagde ziel, Cornel Sierens, Essay 008 Mondriaan Fonds, p.7] Zou dat een verklaring kunnen zijn? Het valt het niet te ontkennen dat er een hernieuwde fascinatie is voor handwerk, al denk ik niet dat de komst van de 3D-printer daar een grote rol in speelt. We doen alles sneller, efficiënter, alles dat overbodig blijkt te zijn wordt overboord gegooid. Daar waar de mensen in de jaren zestig ook toekomstdromen hadden over een wereld waarin we niet langer zouden koken, of eten, omdat het simpelweg overbodig zou raken, zie je dat er nu steeds meer aandacht komt voor de ambacht van het vak. Zelfgebakken brood is weer hip, ambachtelijke bierbrouwerijen schieten als paddestoelen de grond uit. In de kunst is sinds het begin van de twintigste eeuw een zelfde ontwikkeling waarneembaar. Dit verwoordt de Rotterdamse Witte de With galerie mooi toen zij in 2012 met de tentoonstelling “Making is Thinking” kunstenaars aan het woord lieten die werken vanuit een zelfde optiek: “De laatste jaren is de idee van ambacht voorgesteld als het alternatief voor de waarden van industriële productie, mondiale kapitalisme en massaconsumptie. Ambachtelijkheid wordt hier echter in bredere zin opgevat dan door John Ruskin of William Morris in het begin van de vorige eeuw. In deze nieuwe opvatting zitten veel elementen van het modernisme en het postmodernisme, waardoor een radicale heroverweging kan plaatsvinden van kwesties rond ‘werken’, zowel binnen als buiten het terrein van de kunst. Veel kunstenaars maken zich deze bredere opvatting van ambachtelijkheid eigen als een paradigma voor het maakproces, dat voorheen tegengestelde posities – zoals het handschrift van de kunstenaar en conceptuele reflectie – lijkt te verenigen, en zij verkennen de mogelijkheden die dit paradigma biedt om bredere vragen rond de productie te heroverwegen.” (gevonden op http://www.wdw.nl/nl/our_program/exhibitions/making_is_thinking) Julia Dault is één van de kunstenaars die er werk exposeerde. In een interview zegt zij over haar sculpturen, die ze altijd een numerieke titel geeft met toevoeging van een datum: “It’s all me in my physical capabilities and its material characteristics and the sculpture becomes kind of the meetingpoint between those two forces.”  Daar voegt ze later aan toe: “It’s all physical, sheer force intention that holds the pieces up. Having a kind of distance between the artist and the making of that thing, of that form. So when I started out I thought, well, how do you minimise that distance? How do you get the hand of the artist back into the process? And yet still remain a minimalist, industrial aesthetic that I adore. (interview gevonden op Youtube https://www.youtube.com/watch?v=MTSJysjqUDs&t=4s op 11 december 2016)

￼

Het gegeven van ‘tijd’ speelt dus een actieve rol in haar werk. Hierover zegt de onlangs overleden Oostenrijkse conceptueel kunstenaar, beeldhouwer en architect Walter Pichler: “Misschien is het verschil tussen idee en ambacht wel helemaal niet zo groot als we altijd denken. Misschien is het belangrijkste wel tijd. Wat het ambacht goed kan, en het idee niet, is ‘de tijd als materiaal inbrengen’. (de handgezaagde ziel p.17) Bij het waarnemen van de wereld, het waarnemen van een object, het waarnemen van iets dat door iemand is gemaakt, neem ik dus tijd waar. Scherm design is net zo goed onderdeel van de waarneembare realiteit, aangezien het zich afspeelt binnen dezelfde tijdsstroom als al het andere, en het de toeschouwer achterlaat met een visuele indruk. Maar bij non-scherm design, tactiel ontwerp, wordt er een laag aan toegevoegd. Bij het werken met jouw handen, jouw eigen fysieke kracht zoals Dault het noemt, is er sprake van een energie overdracht. Jij bewerkstelligt iets, produceert iets. Met andere woorden, je manipuleert een materiaal, waarin er energie en tijd wordt toegevoeg en dit uit zich daardoor tot een emotioneel object. Heeft tactiliteit dus invloed op hoe beeldende werken worden ervaren? Volgens Pichler en Dault zeker wel. Wij, als mensen van vlees en bloed, verkerende in een tastbare realiteit, ervaren een andere relatie tot iets waar wij ons letterlijk tot kunnen verhouden -in tijd, in ruimte. In zijn “Essays” las ik het volgende hierover: “Gedurende de laatste periode van zijn leven zal de filosoof Merleau-Ponty zeggen, niet dat de mens de werkelijkheid zich ‘intentionaliseert’- de term is niet van Merleau-Ponty, wel de gedachte. Denken wij aan onze tastende hand. Die behoort zelf tot de tastbare werkelijkheid. De tastende hand is niet iets buiten het tastbare waarvoor al het tastbare voorwerp zou zijn, neen, de tastende hand maakt deel uit van de tastbare wekelijkheid, evenals het oog dat ziet tot het zichtbare behoort. Door een ontwikkeling die niet door de wijsgeer kan worden beschreven, wordt een stuk van de tastbare, de zichtbare werkelijkheid tot tasten, tot zien. Het tastende tastbare, het ziende zichtbare, scheidt zich daardoor af van de massa van het tastbare, van het zichtbare. (…) Daardoor komt het als subject te staan tegenover het andere als object. Het subjectiveert zich.”  Deze verhouding van mens tot materie, is een volledig andere gewaarwording is dan het kijken naar bijvoorbeeld een scherm. Een scherm is de tastbare poort naar een andere niet-tastbare wereld. Natuurlijk is een digitaal design tastbaar in de zin dat je het kan zien en dus waarnemen met je lichamelijke zintuigen, maar in feite speelt het zich af in een afgesloten ruimte, een ruimte bestaande uit licht, vervaardigd via tussenwegen die gechreven zijn in een codetaal zodat wij er als mensen mee kunnen werken. Maar het materiaal waarmee het vervaardigd is, kan niet mislukken. Het materiaal waarmee het vervaardigd is kan niet door een klein moment van onoplettendheid in elkaar vallen. Een ontwerp op een scherm draagt niet de consequenties van zijn vervaardiging in zich mee. Dit brengt uiteraard andere voordelen met zich mee. Het feit dat de wetten van de metafysica niet langer een rol spelen in de wereld achter het scherm en dat de mens meer en meer achter een scherm verkeert, is waarschijnlijk 1 van de redenen dat het zo’n verleidelijk medium is. Het kan vervreemdend werken, zo’n virtuele wereld, zoals het werk van 3D-artiest Kévin Bray die met de nieuwe videoclip voor de Poolse Brodka genaamd “Funeral” iedereen met een griezelig gevoel achterlaat. In dit geval is vervreemding juist een doel, en 3D-ontwerp daarom een logische medium keuze. Ik sprak met Kévin over het idee van ambachtsschap. Hij beantwoordde mij met de notie dat er ook een ambachtsschap zit in het virtueel vormgeven. Natuurlijk is dit niet iets dat ik wil ontkennen, zonder twijfel komt er een hoop vakmanschap kijken bij het werken met computers, algoritmes en codes. Daarom is het belangrijk nogmaals te benadrukken dat ik in deze thesis met mijn concept van ambacht het heb over het manuele manipuleren van een materie zonder tussenkomst van een ander medium behalve je lichaam. 
￼


Maar los van het idee dat de afstand tussen werk en maker verkleind is door te werken met het pure lichamelijke gereedschap, valt er ook veel te zeggen voor het denkproces dat er in gang wordt gezet bij het manuele werk. De filosoof Maurice Merleau-Ponty schreef hierover meer. Hij behoort tot de fenomenologische denkrichting. “Fenomenologie is de bestudering der wezenheden en en alle vraagstukken komen er volgens haar op neer wezenheden te bepalen: het wezen van de waarneming (…), bijvoorbeeld.” (Merleau-Ponty, Essays, p.19) Hij zei ooit over de taal en de woorden die wij kiezen om onze realiteit te verwoorden: ‘de taal  is geen dienaresse van erachter liggende betekenissen, maar de betekenissen komen in het spreken tot stand.’ (Merleau-Ponty, Essays, Het Spectrum, 1970, p.9.) Dit geldt absoluut niet minder voor het werken met beelden. Met het fysieke werken komt de betekenis ervan tot stand. Mensen zijn al sinds het begin der tijd bezig met creëren. Wij gebruiken ons lichaam hiervoor. Wij hebben een natuurlijke en primordiale relatie tot onze tastbare werkelijkheid en om Bierens te citeren: ‘Zodra het maken los raakt van het denken is het verloren. Het ware maakwerk staat niet tegenover het denken, gaat niet hand in hand met denken, het is denken. ( p.9 ) Later voegt Bierens hieraan toe over de Oostenrijkse architect Adolf Loos. “Loos ging veel speelser te werk, hield zijn plannen flexibel, zag tegenvallers als nieuwe mogelijkheden, improviseerde continu en schiep al doende een ritmisch, organisch gebouw. Bedenken en uitvoeren liet hij in elkaar overvloeien (…). Ambachtelijkheid is iets maken om het maken zelf, gericht op het ding zelf, op maatstaven die het zelf aangeeft. Het is niet een fase in de menselijke productiegeschiedenis die door slimme techniek kan worden overwonnen. Het is een ‘duurzame, basale menselijke drijfveer’. Van alle tijden.” (p.20) Carel Peeters, literair criticus voor Vrij Nederland, schreef in reactie op Bierens op laatstgenoemde website: “Het interessante aan de terugkeer van de ambachtelijkheid in de kunst is dat daarmee de symbiose tussen hoofd en hand terugkeert. Tot het ambacht behoort ook het doordenken en doorvoelen van inhoud en vorm. Daardoor ontstaat kunst met zowel oppervlakte, diepte en gelaagdheid. Niet alleen nieuwsgierigheid. Een schilder als David Hockney is de personificatie van die symbiose tussen hoofd en hand. Die zei niet zo lang geleden bij zijn grote tentoonstelling in de Royal Academy in Londen: ‘Ik heb er altijd op gewezen dat je op de kunstacademie het ambacht kunt aanleren, niet de poëzie, die kun je niet aanleren. Maar nu proberen ze juist de poëzie aan te leren, en niet het ambacht.’ (gevonden op https://www.vn.nl/de-kunst-van-het-ambacht/ op 13 december 2016) Wederom komen de termen ‘diepte’ en ‘gelaagdheid’ terug. Het gaat er dus om de inhoud als het ware door je lichaam laten stromen en een getrainde hand te hebben die dat tot uiting kan brengen. 

 Zoals bij Hedwig Houben, kunstenares die ook getoond werd tijdens de ‘Making is Thinking’ expositie in Rotterdam. Zij maakte het werk “About the Good and the Bad Sculpture”, waarin ze twee objecten vormgaf met de bedoeling om er eentje te laten slagen, en de ander te laten falen. Tijdens het maken, was er telkens sprake van een moment van bezinking. Ze maakt, ze kijkt, ze reflecteert. Wat vind ik dan goed hieraan en wat vind ik dan slecht hieraan? Gaandeweg kwam ze erachter dat het werk dat de bedoeling had te slagen, het werk werd dat faalde. Het werk die de mislukking had moeten worden, werd in haar optiek, als betere ervaren. Dit resulteerde in een video werk met een voice-over die de kijker door het proces heen loopt en elke kronkel en mislukking naar boven bracht. Zelf zegt ze in een interview hierover dat voor haar “it almost creates this duality between the two objects in which the viewer has to reinterpret expectations of good and bad. Again and again. For me the reinterpretation of in this case the two sculptures is one of my main interests.”  


￼



DE STANDAARDISERING VAN HET DENKPROCES 

Dault had het over ‘de hand van de artiest terugbrengen in het proces’. Job Wouters, grafisch ontwerper, letter kunstenaar en docent aan de Koninklijke Academie van Beeldende Kunsten in Den Haag, is iemand die dit letterlijk neemt. Zijn handgeschreven werken zijn wereldberoemd en maakten een enorme indruk op mij toen ik ze voor het eerst leerde kennen. Zijn oeuvre bestaat uit letterlijk zijn handschrift. In zijn monografie “Letman”, staat een verhaal beschreven dat illustreert wat ik wil zeggen, aan de hand van hoe een kind wordt afgeleerd te denken in speelse afbeeldingen, naar handgeschreven en uiteindelijk getypte letters “Job’s enthusiastic approach to practicing and perfecting the tool that is his hand is exceptional. Around us, the collective focus seems to have shifted, creating something from nothing with an immediate result being of utmost importance. Tireless practice seems to be a rare commodity.” (Gijs Frieling in de introductie van Letman, the Artwork and Lettering of Job Wouters) Dit is iets dat ik ook bij mezelf herken, zeker in mijn vroegere jaren. Je wilt het eindresultaat, maar er niet de tijd in investeren om jezelf er écht meester in te maken. “At the core of his practice, though, is a humbling engagement with his materials and a desire to make his work feel inevitable as in pieces that feel as if they belong right where they are.” “The disappearance of handwriting will fundamentally change the nature of a child’s thought processes during the transition from having a physical, spatial and lively imagination to a precise but also limited language based one that comes from practicing penmanship.” “As soon as a child can write and often even before, the keyboard enters the classroom. If you imagine the progression from drawing, to writing, to typing, you can visualise the hand gradually withdrawing from the material world. In the best case scenario this mental reduction of lively colourful images into static black symbols, will not result in a loss of all our views of the pre-linguistic world and a place will remain in the soul where we can preserve our tactile, physical connection to the earth. (…) The hand, with its attendant line, moving smoothly and freely through space, is broken in. Loops, curls and frills are trimmed away. What is important is the message. And this must be captured in only stark upright letters. ( Insights 2013 gevonden op https://www.youtube.com/watch?v=Sg8LfNJ9RF0 ) Job zegt hierover zelf dat wat hem zo aanspreekt aan deze tekst het feit is dat het gaat over “a child’s wildness and its transition from being wild to being tamed and forced into writing the letterforms that we all know. Later, in zijn applicatiebrief aan de Rijksacademie, schrijft hij: “In a world where manual craft is supplanted more and more by digital technique I find the universal and physical nature of handwriting fascinating. (…) The hand degenerates. I strive to give the human aspect of handwriting a place in my work. (…) One can write from the hand, the arm or from the entire body, where it acquires the fantastic resemblance to dancing. (…) There are countless temporary artists to work with text, but the majority originates from a conceptual tradition. Something I feel less connected to. I am aiming for a monumental poetic use of text, I want my letters not simply to be instrumental, but to become part of the subject as well.” Hier verwoordt Job eigenlijk precies wat ik bedoel. Ik sta voor een maakproces dat niet resulteerde uit een concept, maar een maakproces dat in dienst staat van het maken. Zoals de betekenis van de taal tot stand komt in het spreken ervan, komt de betekenis van het beeld tot stand in het maken ervan. Later in tijdens zijn lezing heeft Job het over het willen controleren van het design-proces. Het loslaten van je verwachtingen, het kunnen mee pulseren op het ja en nee van het lot, is onderdeel van het werken vanuit je lichaam. Sterker nog hij zegt ‘dat het ook goed is om te leren loslaten, en de speelfactor een onderdeel te laten worden van het ontwerpproces.’ 

DE GRAFISCH ONTWERPER ALS VERHAALVERTELLER…

…doet er dus goed aan de kennis van zijn of haar hand te vergroten. Wat wij kunnen leren van de maker, de beeldend kunstenaar is het uitbreiden van ons intuïtief denken. Mijn intentie is niet om alle grafisch ontwerpers opeens te laten pottenbakken, of om ze allemaal achter een weefgetouw neer te zetten. Maar er is een les die we kunnen leren van de mensen die dat wel doen en dat is dat ons lichaam een belangrijkere tool is dan we nu denken, het kan ons zelfs leiden in ons ontwerp proces. Bij het begin van het schrijven van deze thesis dacht ik dat er alléén noodzaak was om te werken met ruimtelijke materialen. Nu ben ik erachter dat deze materialen puur het instrument waren voor wat ik wilde zeggen. Waar het echt om draait is werken met je lichaam. Er zit een logica verscholen achter de keuzes die je maakt, die ook telkens terug zal keren in het maakproces. Een maakproces waarin er tijd wordt genomen voor het scheppen, is er één van reflectie.
Hoe meer je met een materiaal leert te werken, hoe beter je je hand leert kennen. Als je je hand goed genoeg kent, hoef je hem niet meer in twijfel te trekken en vloeit het hoofd samen met het lichaam, net zoals dat je in het begin onwennig in een auto zit als je net je rijbewijs hebt gehaald. Je weet nog niet wat de auto gaat doen, hoe de auto reageert en moet je dus bovenop het verkeer ook nog bezig houden daarmee. Totdat er een punt komt dat het bijna automatisch gaat. Als dat het geval is, dán kan je de inhoud van je werk tot uiting laten komen in elk mogelijk medium. Als ongetrainde grafisch ontwerper, snap je nog niet de logica achter de keuzes die je maakt. Door de tijd te nemen in een maakproces, tijd die je jezelf gunt door te werken met je lichaam, je te verhouden tot een object buiten het scherm, leer je je keuzes kennen omdat er tijd is om het maken te kunnen laten bezinken en te kunnen reflecteren. Bovendien is er zo’n breed spectrum aan materialen, elk met hun eigen fysiek, hun eigen unieke eigenschappen die elk kunnen leiden tot een eigen uniek concept. Een concept waarvan men in het begin nog niet bewust was. Alleen door middel van het werken met het materiaal, openbaart zich dit aan de maker. Door het werken met de hand kom je telkens voor onverwachte resultaten te staan. Een resultaat dat compleet anders kan zijn, dan van tevoren bedacht. Een maker moet hiervoor beschikken over incasseringsvermogen en een hele boel creativiteit. Je moet namelijk, als je je in zo’n onvoorziene situatie bevindt, kunnen herkennen wat er is gebeurd, zowel negatief als positief en moeten kunnen improviseren. En het is in dit ogenblik, dat er iets interessants gebeurt. Je gaat verder op je intuïtie. Er ontstaat een meer organische manier van maken, eentje die mede gevormd wordt door de tijd. Er is een constante wisselwerking aan de gang tussen concept, maken, bekijken, reflecteren, het concept aanpassen en weer maken. Het concept wordt dus gevormd door het maakproces, dat weer het maakproces conceptualiseert. Het denken en het maken zijn dus niet langer twee fases, los van elkaar, maar één organisch proces, waarbij het ene niet bestaat zonder het andere. Ook dicht je vrij letterlijk de afstand tussen idee en vorm. Dit willen insluiten van de fysieke afstand is iets dat je terughoort bij meerdere beoefenaars van het handwerk. Door het werken met de hand, is er letterlijk minder afstand tussen idee en vorm, omdat het beide voortvloeit uit het lichaam zelf. Het is een direct handschrift, een menselijke touch. 




Zo wordt de gewaarwording van rood geappercipieerd als kennisgeving van een bepaald gewaargeworden rood, dit weer als kennisgeving van een rood oppervlak, dit als kennisgeving van een rood karton, en dit tenslotte weer als kennisgeving of profiel van een rood ding, bijvoorbeeld een rood boek. Er zou dus sprake zijn van het kennen van een zekere ‘materie’ (hylè), welke verwijst naar een verschijnsel van hogere orde, en van (…) de actieve zinverlening, welke het wezen van het bewustzijn uitmaakt, en de wereld zou niet anders zijn dan de ‘betekenis-wereld’, (…)” p.27 





WABI-SABI filosofie:

“Truth comes from the observation of nature.” 
“1. All things are impermanent. The inclination towards nothingness is unrelenting and universal. Even things that have all the earmarks of substance — things that are hards, inert, solid — present nothing more than the illusion of permanence. (…) All comes to nothing in the end. Everything wears down (…) and will (red.) eventually fade into oblivion and nonexistence.

2. All things are imperfect. Nothing that exists is without imperfections. (…) Every craftsman knows the limit of perfection: the imperfections glare back.

3. All things are incomplete. All things, including the universe itself, are in a constant, never ending state of becoming or dissolving. “ (p.48-50 Wabi-sabi for Artists, Designers, Poets & Philosophers, Leonard Koren 2008 [1994] Imperfect Publishing California)

“Greatness” exists in the inconspicuous and overlooked details. Wabi-Sabi represents the exact opposite of the Western ideal of great beauty as something monumental, spectacular and enduring. (…) Like homeopathic medicine, the essence of wabi-sabi is apportioned in small doses. As the dose decreases, the effect becomes more potent, more profound. The closer things get to nonexistence, the more exquisite and evocative they become. Consequently to experienc wabi-sabi means you have to slow way down, be patient, and look very closely.” (p. 50)

“Anders dan de kunstenaar onderhoudt de grafisch ontwerper echter intensieve relaties met het bedrijfsleven en is hij afhankelijk van opdrachtgevers. Zijn werk is geen autonome kunst. Opdrachtgevers, economische ontwikkelingen, veranderingen in druktechniek en opvattingen over communicatie, bepalen mede wat hij maakt.” (Huygen, Jurriaan Schrofer, 2013 p. , Valiz Amsterdam)

“mens en machine maakten de draad	nu vervolgt de draad haar weg
zij stonden in dienst van de draad		in dienst van de mens
							over de wereld verzonden, verscheept
							in alle kleuren en soorten
							speelt, werkt, weent, lacht, 
							danst en zwemt de mens
							omsponnen en gesierd door de draad. “ 

(De draad van het verhaal, 1960, jubileumboek van H. ten Cate Almelo, onderdeel van de Koninklijke Textiel fabrieken Nijverdal ten-Cate NV.)

“My delight in the material itself makes me seek out subject matter that will best take advantage of its possibilities.” —Irving Penn, 1977. 
Vanitas. Vergankelijkheid. 



“Vlak voor onze ogen ontwikkelt zich cyberspace met de exponentiële kracht van zijn eigen big bang. Precies zoals volgens kosmologen de fysieke ruimte van ons heelal zo’n vijftien miljard jaar geleden vanuit het niets door een explosie is ontstaan, zo is ook de ontologie van cyberspace er een ex nihilo. Wij zijn getuige van de geboorte van een nieuw domein, een nieuwe ruimte die hiervoor domweg niet bestond.” (Cyberarchitectuur; wetten van de digitale ruimte, D. de Kerckhove, Den Haag, december 2000, p. 9)

PLATO: Wanneer we een kwaliteit willen leren kennen, dan hebben we het over de VORM van vroomheid. Dit is het doel van kennis. Om achter de vorm te komen van een . het zijn niet onze zintuigen die ons hierbij kunnen helpen. Hij heeft het bijvoorbeeld over een bed. De kleur is niet essentieel voor een bed. Of het wel of niet is opgemaakt, is niet essentieel voor een bed. Je hoeft niet het uiterlijk van een ding te kennen. Schilders hebben alleen maar kennis van de uiterlijk van een bed, en dat niet eens. Het is maar 1 kant van het bed. Dus hebben schilders geen kennis van de VORM, zelfde geldt voor poëten. Sterker nog, ze hebben er geen eens een opvatting over. Dus, ze hebben geen kennis. En als ze wel kennis zouden hebben van deze virtues en skills, dan zouden ze er niet over praten of schilderen, maar dan zouden ze daarnaar handelen. 









“Als kunstenaar wil ik toch dingen maken waar mensen vóór kunnen staan, waartoe zij zich kunnen verhouden en die ze moeten kunnen beleven. Dan moet je ze ook zo goed mogelijk laten zien.” p.26 (Damien Hirst)

“In de traagheid schept het ambacht een spanningsveld waarin het kan floreren. In het chronisch achter de verbeelding aan lopen. In het behalve in de eigen tijd ook nog in een andere tijd zijn.” p.27

“(…) De hand, het prototype van alle hulpmiddelen. De hand die bij de uitbreiding van het lichaam altijd het verst heeft gereikt, zich het best aan de buitenwereld heeft aangepast en er het meers contact mee maakt. De hand die lichaam en gereedschap tegelijk is. OVeral waar de hand de persoonlijke betrokkenheid voelt van het hoofd is ambachtelijkheid. Overal waar het hoofd aan de hand z’n denken uitleent, altijd benieuwd wat die ervan zal denken.” Polanyi geciteerd op p.39

“Het is een hang naar zelfgemaakte onafhankelijkheid, die breed is gezaaid en opkomt op veel plekken en in veel vormen tegelijk.” p. 47. 

“Het hele idee van verandering en innovatie is ook een vorm van oppervlakkigheid. Dat je om iets leuk te blijven vinden steeds iets nieuws moet maken. Daar ben ik heel kritisch over. Het is een probleem in het Westen dat we alles beter en nieuw willen. We zijn kennelijk moeilijk in staat dingen die zich almaar herhalen toch als prettig en zinvol te ervaren.” p.50 Gijs Frieling

Ik realiseer me dat mijn opvatting van schoonheid, de criteria waaraan ik mijn kunstwerken intuïtief toets, in belangrijke mate in … is gevormd. 

Het is bijna narcistisch. Met het coderen en animeren verzamelen de spelers zich bij elkaar om te kijken wie er welke vette nieuwe truc heeft gevonden. “Wow, sick”, zeggen ze tegen elkaar, een net iets te harde boks op de gesloten vuisten volgt. Ambachtelijkheid is de natuurlijke vijand van dit narcisme, ofwel in Richard Sennetts woorden, van ‘zelfbewuste demonstratie’, waarbij ‘de maker er meer op uit is te laten zien wat hij of zij kan dan wat het voorwerp doet.’  p.52

Peter Sloterdijk in Je moet je leven veranderen (2009) ‘Moderne kunstenaars volgen de weg van de imitatie voor nog slechts één aspect, dat van het tentoonstellen.” in zelfde boek p. 52

De kunst die zich wil overladen met gedachten Hegel

Je kunt zelfs zeggen dat de twintigste eeuw de minachting voor de dingen heeft opgedreven en tot uitbarsting gebracht, door voor het eerst in de geschiedenis op massale, volautomatische productie over te gaan. (Andere woorden voor zoeken) “Een ontwikkeling die maakt, in de termen die Awee Prins ervoor vindt, dat de dingen ‘hun zelfstandigheid en identiteit verliezen’ doordat ze ‘in een niet-levensvatbare toestand in een wegwerpwereld worden gezet’ en dus ‘tot sterven worden geboren’. (…) Kunstwerken zijn ‘dingen die ons meer dan de alledaagse dingen confronteren met hun zelfstandigheid’. 

“De Sloveense filosoof Slavoj Zizek zegt in Welkom in de woestijn van de werkelijkheid (2002): ‘Het probleem van de twintigste-eeuwse “passie voor het reële” was niet dat het een passie voor het reële was, maar dat het een onechte passie was, waarvan de meedogenloze jacht op het reële achter de schijn de uiteindelijke list was om de confrontatie met het reële uit de weg te gaan.’ Voor de eenentwintigste eeuw komt het er dus op aan de onechte passie echt te maken en nu de werkelijkheid zelf in beeld te krijgen, de dingen te zien zoals ze zelf zijn. Dat is een voor de ambachtelijkheid buitengewoon interessant project, waar in de kunsten al hard aan wordt gewerkt.” p.61

“Ideas spring from deeds and not the other way around” Sam Durant (2011)

In tegenstelling kan je de ambachtelijkheid ook pretentieus noemen, las ik. Want waarom zou je iets zelf proberen in elkaar te zetten, als het al bestaat? Als je een bestaand object kan nemen en dat uitroept als kunstwerk, zoals Duchamp, de vader van de readymades, deed?

Bauhaus manifest: 

“Architecten, beeldhouwers, schilders, wij moeten allemaal terug naar het handwerk! Want kunstenaar word je niet “van beroep”. De kunstenaar verschilt niet wezenlijk van de handwerker maar is er slechts een uitvergroting van. Uit het werk van zijn hand laat de hemelse genade, op zeldzame lichtmomenten die buiten zijn wil liggen, onbewust kunst uitbloeien. Geen kunstenaar echter ontkomt aan een basis van vakbekwaamheid. Daar ligt de oerbron van zijn creativiteit.” Walter Gropius. Bauhaus manifest. 



















 


									</p>


								</p>

								<div id="footnotes">
									<p>1. een of andere random tekst met heel veel uitleg ahchaifhpas dfbs`bclv`dvbas`zc nb`sbck</p> <br> <br> <br> <br> <br> <br> <br> <br> <br> <br> <br> <br> <br> <br> <br> <p>2. een of andere random tekst met heel veel uitleg ahchaifhpas dfbs`bclv`dvbas`zc nb`sbck een of andere random tekst met heel veel uitleg ahchaifhpas dfbs`bclv`dvbas`zc nb`sbck</p>  <br> <br> <br> <br> <br> <br> <br> <br> <br> <br> <br> <br> <br> <br> <br> <p>3. een of andere random tekst met heel veel uitleg ahchaifhpas dfbs`bclv`dvbas`zc nb`sbck een of andere random tekst met heel veel uitleg ahchaifhpas dfbs`bclv`dvbas`zc nb`sbck</p>
 								</div>

							</div>
						</div>
                   
    			</body>
			</html>


